---
layout: micropubpost
date: '2018-12-05T18:38:06.659Z'
title: En flyverdragt og mund til mund
slug: en-flyverdragt-og-mund-til
---
Det er altid interessant at blive bekræftet i god markedsføring fra helt andre brancher end sin egen. 

I dag var sådan en dag for mig. 

Efter at have fejlkøbt to flyverdragter til børn, to år i træk, krøb jeg i dag til korset og købte en dyr model. En Didrikson top model.

Modsat mange andre fabrikanter af udstyr og legetøj til børn har Didrikson ikke udviklet deres produkt efter laveste fællesnævner. I stedet for at satse på hyppig udskiftning og *[Planned obsolescence](https://en.wikipedia.org/wiki/Planned_obsolescence)* har de i stedet lavet så flyverdragten kan udvides i ærmer og bukser når barnet vokser. 

Og det er endda elegant lavet med en indvendig syning der blot skal sprættes op for at gøre dem længere. Genialt. Så i stedet for at satse på at vi køber en dragt mere når datteren er vokset ud af den, forlænger de levetiden så vi kan bruge den en ekstra størrelse. 

Oplevelsen minder mig om vigtigheden af at levere mere værdi end kunden forventer, ligesom at mund til mund salg er den bedste der findes. 

Jeg har i hvert fald tænkt mig at fortælle andre om Didrikson, hvis snakken falder på flyverdragter. 
